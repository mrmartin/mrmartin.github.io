---
layout: post
title:  "Cesta po Českých Pivovarech"
date:   2016-10-09 15:05:30 +0100
categories: pivo travel
---
{% include analytics.html %}
Vyrazili jsme v pátek ráno vlakem z Brna do Žamberka, s příjemnou zastávkou v Letohradě. Počasí nám přálo a po cestě jsme si dali Radegast a Grepový Radler.

V Žamberku jsme se ubytovali v hotelu na náměstí, a po telefonu si domluvili ochutnávku v pivovaru Jelen. Tam nám sám sládek nalil svá tři piva (výborná!), a pak přímo z tanků asi deset piv která vyrábí na zakázku. Pak jsme dojeli vlakem do Potštejna, kde jsme v restauraci pivovaru ochutnali všechny piva Clock. Po cestě zpět do hotelu jsme se zastavili ještě v pivovarní restauraci Kanec, který nám nechutnal.

![Jelen]({{ site.url }}/images/20160930_130253_HDR.jpg)

Protože jsme si cestu neplánovali vůbec předem, nebylo jasné kterým směrem se vydat dál. Proto jsme zvolili jistotu dobrého pivovaru který jsme si určitě nemohli nechat ujít, a vyrazili vlakem do Varsnorfu. Po cestě jsme si udělali výlet po Turnově, a zašli na výborný oběd do honosného pivovaru Nový Rohozec. Osobák z Liberce nás pak zavezl do Varsnorfu. Je zvláštní tím že je to malý místní vlak který jede přes Polsko a Německo, a Varsnorf je na části trati mezi německými městy. Pivovar Kocour má vlastní zastávku, kde jsme se obligátně s velkým nadšením vyfotili.

![Kocour]({{ site.url }}/images/20161002_091333_HDR.jpg)

Šli jsme na prohlídku, a ubytovali se ve velmi autentických lůžkových vagónech které má pivovar na vlastní vlečce.

Zjistili jsme že pár kilometrů odtud je ve vesnici Krásná Lípa pivovar Falkenstein, a protože bylo v neděli hezky, došli jsme sem pěšky. U dobrého ležáku jsme vybrali další destinaci: Osek u Krušných Hor. Proto že jsme přesedali v Ústí nad Labem, skočili jsme na jedno do hotelu s pivovarm Na Rychtě. V Oseku nás zaskočilo že jsme dojeli na jiné nádraží než jsme chtěli, a do města jsme šli asi kilometr deštěm.

![Falkenstein]({{ site.url }}/images/20161002_115845_HDR.jpg)

Součásti Cisterciánského kláštera je velmi moderní pivovar Ossegg, kde nám velmi chutnalo. Po mnoha vzorcích jsme se ubrali do pivovaru Černý Orel, kde byla velmi pálivá pizza a slušný ležák. V Oseku jsme přespali, a naplánovali další den.

Rozhodli jsme se že pojedeme do Žatce, který se pišní bohatou chmelovou kulturou a dvoumi pivovary. Nejrychlejší spoj z Oseku do Žatce byl překvapivě autobusem do Litvínova, tramvají do Mostu, a odtud dál autobusem, což bylo zajímavě zpestření. V Žatci jsme si dali ležák pivovaru Žatec pouze v restauraci, protože jsme si nedomluvili prohlídku pivovaru předem. Ubytovali jsme se, a rozhodli že stihneme ještě návštěvu pivovarů Zloun a Žejdlík. Zloun nás mile překvapil vysokou kvalitou a všudypřítomným důvtipem, Žejdlík nebyl nijak vyjimečný. Louny mají také krásné historické centrum, kde jsme si dali Guiness na zpravení. Zpět v Žatci jsme ještě navštívili muzejní minipivovar U Orloje s pěknou historickou atmosférou.

V úterý jsme dojeli do Plzně, kde jsme okamžitě šli na prohlídku pivovaru Pilsner Urquell. Je to jednoznačně největší v České Republice, a ač se obyčejně shodneme že není tak dobrý jak býval, na prohlídce nás přesvědčili opakem, a na konci byla ochutnávka speciální várky která se dělá tradiční metodou ve spilkách a zraje v dubových sudech. Tato nepasterovaná a nefiltrovaná Plzeň nás velmi mile překvapila.

![Plzen]({{ site.url }}/images/20161004_140412_HDR.jpg)

Pak jsme navštívili vyhlášený pivovar Modrá Hvězda v Dobřanech, který má velmi širokou nabídku alespoň deseti piv, a vše nám až na poslední třiadvaceti stupňový vzorek chutnalo.

Středu jsme ztrávili v Českých Budějovicích, kde jsme byli na značně chudší prohlídce Budvaru. Ochutnali jsme nejlepší Budvar, speciál Kroužkovaný Ležák ve vyhlášené pivnici Masné Krámy, a také jsme navštívili vedlejší pivovar Krajinská 27, a pivovarní hospodu Beeranka.

![Budvar]({{ site.url }}/images/20161005_142854_HDR.jpg)

Ve čtvrtek jsme v Praze obešli pivovary Tři Růže, U Medvídků, Pivovarský Dům, Břevnovský Klášter, a večer jsme s nadšením uzavřeli v pivovaru Strahovský Klášter. V Praze jsou minipivovary znatelně dražsí, a Pivovarský Dům a Břevnosvký Klášter patří stejné firmě, ale Strahov je jednoznačně jeden z nejlepších v Čechách. Ve čtvrtek jsme se vrátili vlakem do Brna s plechovkou Plzně, a protože byl tak plný že mnozí cestující stáli v uličkách tak jsme si libovali že jsme si den před tím udělali zdarma rezervace u stolečku.
